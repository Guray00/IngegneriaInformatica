 # Gennaio 2024 |  Voto attribuito: 30 

Il Progetto è un gestionale per un torneo di pallavolo, con account per arbitri, giocatori, capitani e amministratore: trovate tutte le informazioni sul funzionamento nel file guida.html.

Dal punto di vista implementativo, il Progetto è tutto implementato in PHP, con diversi script JS che operano una validazione lato client dei form e gestiscono l'interazione con l'utente. La pagina "Statistiche" è realizzata con Canvas e chiamate AJAX.




## Consigli generali:

- Guardate alla forma, non alla sostanza. Nel mio appello Vecchio non ha neanche visto il Progetto: lo ho discusso con un assistente a cui importava il giusto. Fare un Progetto stratosferico non verrà premiato (a nessuno importa nulla): verrà premiato fare codice ben scritto e ordinato, che funziona sul computer del laboratorio, che passa il test del validatore, usa i prepared statement e non lascia le password in chiaro;
- Accertatevi che il vostro codice funzioni con i software del corso, vecchi di un decennio: i due browser e soprattutto Xampp. Se fate il Progetto con il vostro Xampp sicuramente avrete problemi di compatibilità all'orale (e vi penalizzeranno molto);
- Giostratevela: nessuno si è davvero visto il vostro codice prima della discussione, quindi avete la possibilità di portare la conversazione sulle funzionalità che ritenete più fighe. Se dopo aver consegnato vi accorgete di alcuni bug non c'è problema, basta fare attenzione a non farli uscire fuori in sede d'esame;
- Non contate per nulla sulla comprensione di Vecchio: lui è una persona molto quadrata e chiedergli, ad esempio, di poter eseguire il Progetto sul vostro computer visto che sul suo non funziona lo fa solo maldisporre nei vostri confronti. Prendetelo per com'è. Se le cose vanno molto male, potete chiedergli di tenere il voto dello scritto e riportargli il Progetto, aggiustando ciò che c'è da aggiustare, all'appello successivo. 
- Anche se già sapete molto di web, sforzatevi di fare le cose come le fa Vecchio nelle slide e nei laboratori, anche se vi sembra troppo semplice: è una garanzia di successo in fase di discussione.


